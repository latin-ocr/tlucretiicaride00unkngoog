ao DE'RERUM NATURA v. 5⁰4·

Principio, quoniam duplex natura duarum
Dlssimilis rerum longe constare reperta est,
Corporis, atque loci, res in quo quaeque geruntur3
Esse utramque sibi perse, puramque , necesse est:

' Nam quacunque vacat spatium, quod inane vocainus3
Corpus ea non est: qua porro cunque tenet· se
Cor-pm, ea vacuum nequaquam constat inane.

Sunt igitur solida, ac sine inani, corpora prima.

Praeterea, quoniam genitis in rebus inane est ,¹
Ma teriem circum solidam constare necesse est=
Nec 'res ulla potest vera ratione probari
Corpore inane suo celare atque intus hahere,
si non, quod cohibet, solidum constare relinquas.
Id porro nihil esse potest, nisi materiai
Concilium , quod inane queat tectum cohibere.
Materies igitur, solido quae corpore constat, 519
Esse aeterna potest, quom cetera dissolvantur.

Tum porro ‚ si nil esset, quod inane vacaret,
Omne foret solidum: nisi contra corpora certa
Essent, quae loca complerent, quaecunque tenerent3

' Omne, quod est, spatium, vacuum constaret inane.

Alternis igitur nimirum corpus inani

Distinctum3 quoniam nec plenum gnaviter exstat3

Nec porro vacuum: sunt ergo corpora certa,

, Quae spatium pleno possint distinguere inane.
Haec neque dissolvi plagis, extrinsecus icta,

Possunt; nec porro ,penitus penetrata , retexi3

Nec ratione queunt alia tentata labare:

Id quod iam supra tibi paullo ostendimus ante.

N am-neque conlidi 'sine inani posse videtur

Quidquam, nec frangi, nec findi in bina secando:

Nec capere humorem , neque item manabile frigus,

 

